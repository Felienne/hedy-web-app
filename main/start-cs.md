page_title: Vítej v Hedy!
---
<div class="-mx-16 -my-12 px-16 py-8 mb-8 bg-cover flex items-center" style="background-image: url(/images/header.jpg); height: 250px; position: relative;">
  <div class="flex-1">
    <h1 class="font-bold font-slab text-white text-6xl text-shadow-md tracking-wide">Hedy</h1>
    <h2 class="font-sans font-light text-white text-shadow-md tracking-wide my-1">Stupňovitý programovací jazyk</h2>
  </div>
  <div class="flex-none">
    <a class="green-btn text-white px-8 py-4" href="/hedy?lang=en">Vyzkoušej to</a>
  </div>
</div>

## Co je to stupňovitý programovací jazyk?

Naučit se programovat může být těžké. Ale to neznamená, že by programování samo o sobě *bylo* těžké! Ano, je tu spousta pravidel, která si musíte zapamatovat, podobně jako když jste se začali učit česky nebo anglicky.
Stejně tak budete potřebovat spoustu praxe, abyste se naučili programovat.

Číst tyto věty je teď pro vás snadné, ale vzpomínáte si, jak jste se učili číst? Tehdy vám každé písmenko zabralo spoustu času!
To platí i pro programování, ze začátku to může být těžké, ale bude to snazší!

Na Hedy je hezké, že je *stupňovitá*. To znamená, že se nemusíte učit všechna pravidla najednou.
Prvních několik úrovní nemá tolik pravidel, takže si na programování můžete pohodlně zvyknout.
V každé úrovni přidáváme nová pravidla, čímž se zvyšuje počet příkazů, které znáte. Příkazy jsou instrukce, ktrými řídíme počítač.


## Proč je Hedy stupňovitá?
V tomto videu Felienne, autorka Hedy, vysvětluje, proč je Hedy stupňovitá.

<center>
<iframe width="560" height="315" src="https://www.youtube.com/embed/EdqT313rM40" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</center>

## Pro koho je Hedy?
Hedy je určena pro všechny děti, které se chtějí naučit programovat! Taky je potřeba se nebát pár základních anglických slovíček.

## Potřebuji nějaké znalosti programování?
Ne, vůbec nejsou potřeba. Pokud jsi ale někdy programoval*a ve Scratchi nebo Pythonu, budou ti některé příkazy povědomé.

## Je Hedy zdarma?
Ano! Leiden University nám umožňuje ji sdílet zcela zdarma. Hedy je taky 'Open source', což znamená, že kdokoli, kdo umí programovat, nám může pomoci Hedy zlepšovat. Kód je k nalezení na [GitHubu](https://github.com/Felienne/hedy).
Pokud se ti Hedy líbí a chtěl*a bys nám přispět, přijímáme (a jsme velmi vděční za) [dary](https://www.steunleiden.nl/project/hedy)!

## Potřebuji něco instalovat?
Ne. Hedy běží v prohlížeči, což je program, ve kterém se díváš na tuto stránku, pravděpodobně Chrome, Edge nebo FireFox. Hedy také funguje na telefonech a tabletech.

