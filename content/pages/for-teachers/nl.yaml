title: "Hedy documentatie"
sections:
-   title: "Introductie Hedy"
    key: "intro"
    subsections:
    -   title: "Wat is Hedy?"
        text: |
            Hedy is een tekstuele programmeertaal speciaal ontwikkeld voor jongeren.
            In tegenstelling tot andere programmeertalen voor kinderen zoals Scratch, maakt Hedy geen gebruik van codeblokken, maar is het een tekstuele programmeertaal.
            Met Hedy leer je dus codes typen zoals de echte programmeurs dat doen, maar in kleine stapjes en met speelse opdrachten.
            Zo functioneert Hedy als opstapje naar de echte programmeertalen zoals Python op een laagdrempelige en vooral leuke manier!
            Hier vind je een (Engelstalige) [video](https://www.youtube.com/watch?v=EdqT313rM40&amp;t=2s) over hoe Hedy tot stand is gekomen.
    -   title: "Doelgroep"
        text: |
            Hedy is ontwikkeld met het oog op kinderen in de bovenbouw van de basisschool en de onderbouw van het voortgezet onderwijs.
            Het is belangrijk dat de leerlingen goed kunnen lezen, dus AVI-M5 is wel een vereiste.
            De leerlingen (en leraren!) hoeven geen programmeerervaring te hebben om met Hedy aan de slag te kunnen.
    -   title: "Hoe werkt Hedy?"
        text: |
            Hier vind je een [introductievideo](https://www.youtube.com/watch?v=CvButplmN64) over Hedy, waarin Felienne de eerste basics uitlegt.
    -   title: "Lesgeven met Hedy"
        text: |
            Hedy werkt met levels, waarin steeds een extra commando wordt uitgelegd. Bij ieder level hebben wij een aantal opdrachten ontwikkeld om goed met de nieuwe commando's te kunnen oefenen.
            Deze opdrachten kunnen de leerlingen zelfstandig doen, maar kunnen ook gebruikt worden in klassikale lessen. De lesopzet voor deze lessen zijn te vinden in de handleiding voor leerkrachten.
            De lesopzet en opdrachten zijn stapje voor stapje uitgewerkt, zodat ook de minder digitaal onderlegde leerkrachten er mee uit de voeten kunnen.
            Voor de zeer creatieve leerkracht is Hedy uiteraard ook geschikt voor zelfontworpen opdrachten en lesprogramma's!
    -   title: "Apparaten"
        text: |
            Hedy is werkt via internet en werkt op alle apparaten waar een browser (Google Chrome, Firefox, Edge etc) op staat, dus laptops, chromebooks, tablets en telefoons zijn allemaal geschikt.
            Je hoeft niets te downloaden om met Hedy te kunnen werken.
-   title: "Voorbereidingen"
    key: "voorbereidingen"
    subsections:
    -   title: "Voorkeurstaal kiezen"
        text: |
            Wanneer leerlingen een profiel aanmaken is het de bedoeling om een 'voorkeurstaal' te kiezen. Hedy zal dan altijd te zien zijn in deze taal.
            Deze taal wijzigen kan altijd, ga hiervoor naar 'Mijn profiel' en vervolgens weer 'Mijn profiel'.
            Per december 2021 is het verplicht op een voorkeurstaal te kiezen. 
            Wanneer jouw account of de accounts van jouw leerlingen voor december 2021 zijn aangemaakt zal er een melding verschijnen dat de voorkeurstaal ontbreekt.
            Schrik niet! Navigeer hiervoor ook naar 'Mijn profiel' en pas het aan in jouw instellingen. 
            Tot die tijd zal Hedy te zien zijn in jouw browser taal en wanneer deze niet wordt ondersteund bestaat het Engels.
    -   title: "Opslaan"
        text: |
            Als je bent ingelogd, zie je in de blauwe balk nu ook Mijn profiel en Mijn programma's. Die tabjes hebben je leerlingen ook.
            Bij mijn programma's vind je alle programma's terug die je hebt opgeslagen.

            Je kunt je projecten simpel opslaan door je project een naam te geven in het witte balkje en dan op de groene knop Code opslaan ernaast te klikken.

            Veel programmeer plezier!
-   title: "Lesgeven met Hedy"
    key: "lesgeven"
    subsections:
    -   title: "Lesgeven met Hedy"
        text: |
            Hedy is opgebouwd uit verschillende levels, waarin de leerlingen steeds één of meerdere nieuwe vaardigheden leren.
            Wij raden aan om per les één Hedy level te behandelen. Zo leren uw leerlingen stapje voor stapje programmeren en kan de nieuwe stof inslijpen voordat u naar het volgende level gaat.
            In onze levels hanteren we deze structuur:
    -   title: "Introductie"
        text: |
            In de introductie van uw programmeerles activeert u de voorkennis van uw leerlingen.
            Door een korte herhaling van de vorige les zitten de nieuwe commando's en veelgemaakte fouten weer vers in het geheugen van uw leerlingen en zijn ze klaar om een nieuw level te ontdekken!
    -   title: "Instructie van nieuwe concepten en commando's"
        text: |
            Nieuwe concepten en commando's kunnen voor leerlingen soms erg lastig zijn om te begrijpen.
            Het is daarom van belang dat u als leerkracht het juiste gebruik van de nieuwe commando's voordoet aan de klas.
            Voornamelijk in de lagere levels, waarin de programmeerconcepten geheel nieuw zijn voor uw leerlingen, kan het lastig zijn om de concepten te begrijpen.
            Het tonen van voorbeelden maakt een abstracte uitleg (bijvoorbeeld over 'Wat is een variabele?') herkenbaar voor de leerlingen ('Kijk, de variabele huisdier wordt vervangen door hond!').
    -   title: "Inoefening van nieuwe commando's"
        text: |
            Bij elk Hedy level zijn verschillende avonturen te vinden in de roze tabbladen. Onder de eerste roze tab worden de nieuwe commando's van dit level uitgelegd.
            De tabs daarna zijn avonturen die de studenten zelf kunnen proberen, en zich eigen kunnen maken.
            De avonturen staan geordend van makkelijk naar moeilijk, dus het is het beste om de leerlingen te laten beginnen met het verhaalavontuur en daarna naar rechts te werken.
            De laatste tab 'Vooruitblik' geeft een kleine teaser of wat er in het volgende level wordt aangeleerd. Natuurlijk kunt u voor dat level ook zelf de avonturen kiezen voor uw leerlingen.
            Uiteraard hoeven de leerlingen niet bij alle levels alle opdrachten te maken. Bij elk avontuur staat voorbeeldcode, die studenten met de groene knop kunnen uitproberen.
            De voorbeeldcode wordt dan gekopieerd naar het werkveld, waar de leerlingen de code kunnen uitproberen en aanpassen om er hun eigen project van te maken.
            Stimuleer de leerlingen om hun eigen ideeën toe te voegen aan de code, en hun eigen varianten van het avontuur te creëren!
    -   title: "Aan de slag"
        text: |
            Bij elk Hedy level zijn verschillende avonturen te vinden in de roze tabbladen.
            De avonturen staan geordend van makkelijk naar moeilijk, dus het is het beste om de leerlingen te laten beginnen met het verhaalavontuur en daarna naar rechts te werken.
            Uiteraard hoeven de leerlingen niet bij alle levels alle opdrachten te maken, en kunt u zorgen voor een leuke afwisseling in de opdrachten per les.
            De avonturen bevatten over het algemeen een voorbeeldcode, die met de groene knop in de hoek van het voorbeeld gekopieerd kunnen worden naar het werkveld.
            Hierna kunnen de leerlingen de code zelf een keer proberen en kunnen ze zelf de code aanpassen om er hun eigen project van te maken.
            Stimuleer de leerlingen om hun eigen ideeën toe te voegen aan de code, en hun eigen varianten van de codes te creëren!
    -   title: "Quiz"
        text: |
            Om te testen of uw leerlingen de nieuwe concepten en commando's volledig begrepen hebben, kunt u de leerlingen de quiz laten invullen.
            Dit zijn 10 multiple-choice vragen over de leerstof van het desbetreffende level.
-   title: "Veelgemaakte fouten"
    key: "Veelgemaakte fouten"
    intro: |
        Van fouten kun je leren en dat geldt al helemaal bij programmeren!
        Fouten maken is onvermijdelijk en helemaal niet erg, maar het kan als leerkracht soms nog knap lastig zijn om foutjes van leerlingen op te sporen en op te lossen.
        Vooral als de codes door de levels heen almaar langer worden... Daarom hebben wij hier per level een lijst gemaakt van de meest gemaakte fouten door leerlingen en de oplossingen.
    levels:
    -   level: '1'
        sections:
        -   title: "Leerlingen vergeten de commando's te typen"
            example:
                error_text: |
                    Zo vergeten leerlingen het print commando vaak.
                error_code: |
                    Hedy kan dit niet printen!
                solution_text: |
                    Leer de leerlingen aan om altijd te beginnen met een commando
                solution_code: |
                    print Hedy kan dit wel printen!
        -   title: "Leerlingen typen commando's met hoofdletters"
            example:
                error_text: |
                    Commando's werken niet als zij getypt worden met een hoofdletter.
                error_code: |
                    Ask Waarom werkt mijn code niet?
                    Print Er moeten geen hoofdletters bij de commando's
                solution_text: |
                    Haal de hoofdletters weg.
                solution_code: |
                    ask Waarom werkt mijn code nu wel?
                    print Omdat ik de hoofdletters weggehaald heb!
        -   title: "Leerlingen gebruiken echo zonder ask"
            example:
                error_text: |
                    Het commando echo herhaalt het antwoord van een ask commando. Zonder ask werkt de echo dus niet.
                error_code: |
                    echo Jouw naam is
                solution_text: |
                    Voeg een vraag toe met een ask commando.
                solution_code: |
                    ask Hoe heet jij?
                    echo Jouw naam is
        -   title: "Leerlingen willen hun echo-woord (variabele) in het midden van de zin in plaats van aan het einde"
            example:
                error_text: |
                    En groot gelijk hebben ze! Daarom leren ze in het volgende level variabelen gebruiken.
                error_code: |
                    ask Wat is de leukste programmeertaal?
                    echo is de beste!
                solution_text: |
                    In level 1 moeten we het hier op houden:
                solution_code: |
                    ask Wat is de leukste programmeertaal?
                    echo De beste is
        -   title: "Tekenschildpad: Leerlingen laten het pijltje uit beeld lopen"
            example:
                error_text: |
                    Vaak vinden leerlingen het leuk om hoge getallen uit te testen in de turtle, waardoor het pijltje uit beeld loopt.
                error_code: |
                    forward 300
                    turn 90
                solution_text: |
                    Ze denken dat het turn commando niet werkt, terwijl het pijltje al buiten beeld is.
                solution_code: |
                    forward 100
                    turn 90
        -   title: "Tekenschildpad: Leerlingen weten niet hoe de schildpad achteruit moet lopen"
            example:
                error_text: |
                    Achteruit lopen doet de turtle met mingetallen. Dit kan verwarrend zijn voor leerlingen.
                error_code: |
                    backward 100
                solution_text: |
                    Gebruik forward en mingetallen.
                solution_code: |
                    forward -100
    -   level: '2'
        sections:
        -   title: "Leerlingen maken spelfouten in de commando's"
            example:
                error_text: |
                    Als een leerling een spelfout maakt in een commando, kan Hedy het commando niet herkennen.
                error_code: |
                    prinnt Maak geen spelfouten!
                solution_text: |
                    Leer de leerlingen aan om de foutmeldingen te lezen. Deze geven namelijk aan welk woord fout gespeld is.
                solution_code: |
                    print Maak geen spelfouten!
        -   title: "Leerlingen vergeten dat het ask commando is veranderd"
            example:
                error_text: |
                    In dit level leren de leerlingen werken met variabelen. Ook het ask commando gebruikt variabelen in dit level, wat nogal eens wordt vergeten door leerlingen.
                error_code: |
                    ask Wat wil je bestellen?
                solution_text: |
                    In dit level moet je altijd aangeven waar Hedy de tekst moet opslaan, zodat je het later nog kunt gebruiken. Een variabele dus!
                solution_code: |
                    bestelling is ask Wat wil je bestellen?
        -   title: "Leerlingen gebruiken het echo commando, wat niet werkt in level 2 "
            example:
                error_text: |
                    Voor sommige leerlingen kan het frusterend zijn dat het echo commando niet meer werkt. Het is daarom belangrijk om de voordelen van variabelen uit te leggen. Zo kun je nu meerdere variabelen gebruiken en kun je variabelen midden in een zin gebruiken.
                error_code: |
                    antwoord is ask Waarom werkt echo niet meer?!
                    echo
                solution_text: |
                    Gebruik in plaats van echo een variabele.
                solution_code: |
                    antwoord is ask Waarom werkt echo niet meer?!
                    print antwoord
        -   title: "Leerlingen gebruiken de naam van een variabele in een printcommando als woord"
            example:
                error_text: |
                    In het voorbeeld hieronder wordt 'naam' gebruikt als variabele, maar ook als gewone tekst. De uitvoer van deze code wordt 'hoi mijn Hedy is Hedy', wat natuurlijk niet de bedoeling is.
                error_code: |
                    naam is Hedy
                    print hoi mijn naam is naam
                solution_text: |
                    Gebruik daarom andere variabelenamen dan de tekst die je wil printen. In level 4 wordt dit probleem opgelost met aanhalingstekens.
                solution_code: |
                    naam is Hedy
                    print hoi ik heet naam
        -   title: "Leerlingen geven variabelen namen met meerdere woorden."
            example:
                error_text: |
                    Je mag variabelen geen naam geven met twee woorden. Het moet altijd één woord zijn.
                    In het voorbeeld hieronder heeft een leerling de variabele bijvoorbeeld 'gekozen deur' genoemd. Dit is fout.
                error_code: |
                    gekozen deur is ask Welke deur kies jij?
                solution_text: |
                    Voeg een laag streepje toe aan de variabelenaam. Zo wordt het gerekend als één woord.
                solution_code: |
                    gekozen_deur is ask Welke deur kies jij?
        -   title: "Leerlingen gebruiken twee verschillende namen voor dezelfde variabele"
            example:
                error_text: |
                    In dit voorbeeld gebruikt een leerling bijvoorbeeld de namen 'paard' en 'naam' voor dezelfde variabele.
                error_code: |
                    paard is ask Hoe heet jouw paard?
                    print Jouw paard heet naam
                solution_text: |
                    Gebruik altijd dezelfde naam voor een variabele. Controleer ook of de variabelenaam enkelvoud of meervoud is, daar lees je gemakkelijk overheen (antwoord/antwoorden).
                solution_code: |
                    naam is ask Hoe heet jouw paard?
                    print Jouw paard heet naam
    -   level: '3'
        sections:
        -   title: "Leerlingen proberen lijstjes te printen"
            example:
                error_text: |
                    Een lijstje kan niet geprint worden. Je kunt wel een item uit een lijst printen met at random.
                error_code: |
                    boodschappen is appels, melk, chocolade
                    print boodschappen
                solution_text: |
                    Om alle boodschappen te printen kun je ze gewoon achter een print commando zetten. Anders kun je het lijstje gebruiken met at random om een willekeurig item van het lijstje te printen.
                solution_code: |
                    print appels, melk, chocolade

                    of

                    boodschappen is appels, melk, chocolade
                    print boodschappen at random
        -   title: "Leerlingen gebruiken de naam van een variabele of lijstje in een printcommando als woord."
            example:
                error_text: |
                    In het voorbeeld hieronder wordt 'naam' gebruikt als variabele, maar ook als gewone tekst. De uitveor van deze code wordt 'hoi mijn Hedy is Hedy', wat natuurlijk niet de bedoeling is.
                error_code: |
                    naam is Hedy
                    print hoi mijn naam is naam

                    of

                    dier is nijlpaard, bij, zwaan
                    print het leukste dier is... dier at random
                solution_text: |
                    Gebruik daarom andere variabelenamen dan de tekst die je wil printen. In level 4 wordt dit probleem opgelost met aanhalingstekens.
                solution_code: |
                    naam is Hedy
                    print hoi ik heet naam

                    of

                    dieren is nijlpaard, bij, zwaan
                    print het leukste dier is... dieren at random
        -   title: "Leerlingen maken spelfouten in at random of vergeten een van de twee woorden"
            example:
                error_text: |
                    Zo worden add en at soms verward. Of wordt at vergeten.
                error_code: |
                    dieren is hond, koe, meeuw
                    print dieren add random
                solution_text: |
                    Dit probleem wordt opgelost door de correcte spelling te gebruiken
                solution_code: |
                    dieren is hond, koe, meeuw
                    print dieren at random
        -   title: "Leerlingen vergeten het print commando te gebruiken bij een at random."
            example:
                error_text: |
                    Soms zetten leerlingen at random aan het begin van de zin, of ze vergeten het print commando.
                error_code: |
                    fruit is appel, kers, banaan
                    fruit at random
                solution_text: |
                    Benadruk dat je Hedy iets wil laten printen, dus dat het printcommando nodig is.
                solution_code: |
                    fruit is appel, kers, banaan
                    print fruit at random
        -   title: "Leerlingen vergeten komma's in hun lijstjes"
            example:
                error_text: |
                    In een lijst scheidt je de items met een komma. Als je de komma's vergeet herkent Hedy het lijstje niet.
                error_code: |
                    pizzas is funghi tonno quattro stagioni
                    print pizzas at random
                solution_text: |
                    Na elk item in een lijst komt een komma.
                solution_code: |
                    pizzas is funghi, tonno, quattro stagioni
                    print pizzas at random
        -   title: "Leerlingen proberen het at random commando te gebruiken zonder lijst."
            example:
                error_text: |
                    Zoals in het voorbeeld hieronder
                error_code: |
                    voetbalclubs is Ajax
                    print voetbalclubs at random
                solution_text: |
                    In het voorbeeld hierboven valt er voor Hedy natuurlijk niets at random te kiezen, want er is geen lijstje gemaakt om uit te kiezen. Om at random te kunnen gebruiken is er dus echt een lijstje nodig!
                solution_code: |
                    voetbalclubs is Ajax, PSV, Feyenoord
                    print voetbalclubs at random
        -   title: "Leerlingen proberen add/remove te gebruiken zonder lijst "
            example:
                error_text: |
                    In het voorbeeld hieronder is namen een variabele, maar geen lijstje. Je kunt hier dus niets aan toevoegen.
                error_code: |
                    namen is Jake
                    jouw_naam is ask Hoe heet jij?
                    add jouw_naam to namen
                    print namen at random
                solution_text: |
                    Je moet dus eerst een lijstje hebben, dus moet je een tweede naam toevoegen (Amy) aan namen om het een lijstje te maken. Als je Amy niet wil gebruiken, kun je Amy wel weer verwijderen uit het lijstje met remove.
                solution_code: |
                    namen is Jake, Amy
                    jouw_naam is ask Hoe heet jij?
                    add jouw_naam to namen
                    print namen at random
        -   title: "Leerlingen vergeten het to en from gedeelte van add en remove."
            example:
                error_text: |
                    Bij add hoort to en bij remove hoort from.
                error_code: |
                    avonturen is verhaal, papegaai, dobbelsteen
                    keuze is ask Wat vind jij het leukste Hedy avontuur?
                    add keuze
                    remove dobbelsteen
                    print Ik hou van avonturen at random
                solution_text: |
                    Hedy moeten weten aan welk lijstje het nieuwe item moet worden toegevoegd of van welk lijstje het verwijderd moet worden.
                solution_code: |
                    avonturen is verhaal, papegaai, dobbelsteen
                    keuze is ask Wat vind jij het leukste Hedy avontuur?
                    add keuze to avonturen
                    remove dobbelsteen from avonturen
                    print Ik hou van avonturen at random
    -   level: '4'
        sections:
        -   title: "Leerlingen vergeten de aanhalingstekens aan beide kanten te zetten"
            example:
                error_text: |
                    In dit level moeten er aanhalingstekens gezet worden bij print en ask commando's. Er moet een aanhalingsteken voor en een aanhalingsteken achter de tekst.
                error_code: |
                    print Hallo
                    naam is ask 'Hoe heet jij?
                solution_text: |
                    Voeg de correcte aanhalingstekens toe.
                solution_code: |
                    print 'Hallo'
                    naam is ask 'Hoe heet jij?'
        -   title: "Leerlingen gebruiken de verkeerde aanhalingstekens"
            example:
                error_text: |
                    Het is van belang om aan het begin van de les te demonstreren hoe je het correcte aanhalingsteken typt. Veel leerlingen weten dit teken namelijk nog niet te vinden op hun toetsenbord en kiezen dan een schuin aanhalingsteken of de dubbele aanhalingstekens.
                error_code: |
                    print `Welkom in het restaurant`
                    eten is ask "Wat wil je bestellen?"
                solution_text: |
                    Zo gebruik je de aanhalingstekens correct:
                solution_code: |
                    print 'Welkom in het restaurant'
                    eten is ask 'Wat wil je bestellen?'
        -   title: "Leerlingen gebruiken hoge komma's na een print commando"
            example:
                error_text: |
                    Een hoge komma kan je niet gebruiken in een print commando. Je ziet het al aan de verkeerde verkeuring in de tekst.
                error_code: |
                    print 'Er lopen twee oma's door het park'
                solution_text: |
                    Je kunt ervoor kiezen om het woord fout te spellen door geen hoge komma te gebruiken, of je kunt de schuine komma gebruiken. Die zit linksboven naast de 1 toets op je toetsenbord.
                solution_code: |
                    print 'Er lopen twee omas door het park'
                    print 'Er lopen twee oma`s door het park'
    -   level: '5'
        sections:
        -   title: "Leerlingen vergeten het print commando in een if commando"
            example:
                error_text: |
                    Nadat de leerlingen een if of else hebben gebruikt, vergeten ze vaak dat print nog steeds nodig is.
                error_code: |
                    if naam is Hedy 'Mooi!'
                    else 'Lelijk!'
                solution_text: |
                    Voeg print toe om de code kloppend te maken.
                solution_code: |
                    if naam is Hedy print 'Mooi!'
                    else print 'Lelijk!'
        -   title: "Leerlingen gebruiken twee verschillende namen voor dezelfde variabele"
            example:
                error_text: |
                    In dit voorbeeld gebruikt een leerling bijvoorbeeld de namen 'paard' en 'naam' voor dezelfde variabele.
                error_code: |
                    paard is ask 'Hoe heet jouw paard?'
                    if naam is Bonfire print 'leuk'
                    else print 'minder leuk!'
                solution_text: |
                    Gebruik altijd dezelfde naam voor een variabele. Controleer ook of de variabelenaam enkelvoud of meervoud is, daar lees je gemakkelijk overheen (antwoord/antwoorden).
                solution_code: |
                    paard is ask 'Hoe heet jouw paard?'
                    if paard is Bonfire print 'leuk'
                    else print 'minder leuk!'
        -   title: "Leerlingen vergeten beide aanhalingstekens bij de print commando's."
            example:
                error_text: |
                    Leerlingen vergeten vaak een aanhalingsteken aan het einde van hun tekst bij een print commando, vooral als dat print commando in een if commando staat.
                error_code: |
                    if naam is Hedy print leuk
                    else print 'minder leuk!
                solution_text: |
                    Gebruik altijd twee aanhalingstekens per print commando, een vooraan en een achteraan.
                solution_code: |
                    if naam is Hedy print 'leuk'
                    else print 'minder leuk!'
        -   title: "Leerlingen gebruiken aanhalingstekens rond de naam van de variabele."
            example:
                error_text: |
                    Er moeten (in dit level) geen aanhalingstekens om een variabele.
                error_code: |
                    if 'naam' is 'Hedy' print 'leuk'
                    else print 'minder leuk!'
                solution_text: |
                    Haal de aanhalingstekens weg, zodat de code werkt.
                solution_code: |
                    if naam is Hedy print 'leuk'
                    else print 'minder leuk!
        -   title: "Leerlingen geven variabelen namen met meerdere woorden."
            example:
                error_text: |
                    Je mag variabelen geen naam geven met twee woorden. Het moet altijd één woord zijn.
                    In het voorbeeld hieronder heeft een leerling de variabele bijvoorbeeld 'gekozen deur' genoemd. Dit is fout.
                error_code: |
                    gekozen deur is ask 'Welke deur kies jij?'
                solution_text: |
                    Voeg een laag streepje toe aan de variabelenaam. Zo wordt het gerekend als één woord.
                solution_code: |
                    gekozen_deur is ask 'Welke deur kies jij?'
        -   title: "Leerlingen willen dat bij de if meerdere antwoorden goed zijn"
            example:
                error_text: |
                    Leerlingen willen vaak graag dat er meerdere antwoorden 'goed' zijn. In het voorbeeld hieronder wil de leerling bijvoorbeeld dat Hedy tegen hem en zijn vrienden zegt dat ze grappig zijn en tegen alle andere leerlingen dat ze niet grappig zijn.
                error_code: |
                    if naam is Jesse, David, Souf print 'jij bent grappig' else print 'jij bent niet grappig'
                solution_text: |
                    Je kunt hierbij het `in` commando uitleggen. Dit wordt pas in hogere levels aangeleerd, maar werkt op level 5 wel al.
                    Een andere oplossing is om alleen if commando's te gebruiken. Het nadeel is dat Hedy zonder else commando natuurlijk geen antwoord geeft als je een andere naam hebt dan Jesse, David of Souf.
                solution_code: |
                    vrienden is Jesse, David, Souf
                    naam is ask 'Wie ben jij?'
                    if naam in vrienden print 'leuk'
                    else print 'minder leuk'

                    of

                    naam is ask 'hoe heet jij?'
                    if naam is Jesse print 'leuk'
                    if naam is David print 'leuk'
                    if naam is Souf print 'leuk'
        -   title: "De leerlingen vullen bij ask hetzelfde in als bij de variabelenaam, dus de variabele wordt de zelfde waarde als de variabelenaam"
            example:
                error_text: |
                    In het voorbeeld hieronder was bijvoorbeeld het wachtwoord 'wachtwoord'. Hedy zal hierbij altijd 'Je mag computeren!' printen.
                error_code: |
                    wachtwoord is ask 'Wat is het wachtwoord?'
                    if wachtwoord is wachtwoord print 'Je mag computeren!'
                    else print 'Verboden toegang!'
                solution_text: |
                    Kies dus een andere naam voor je variabele dan de waarde die je wil invullen.
                solution_code: |-
                    geheim_wachtwoord is ask 'Wat is het wachtwoord?'
                    if geheim_wachtwoord is wachtwoord print 'Je mag er door!'
                    else print 'Verboden toegang!'
